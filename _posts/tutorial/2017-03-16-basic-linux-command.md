---
layout: post
title:  Basic Linux Command of RaspberryPi
tags:
- RaspberryPi
- Tags
- Blog
- Post
---



# **বেসিক রাস্পবেরি-পাই লিনাক্স কমান্ড **

---

রাস্পবেরি পাই এ আমরা রাস্পবিয়ান ইন্সটল করেছিলাম । রাস্পবিয়ান হল লিনাক্স এর একটা জনপ্রিয় ডিসট debian এর মিনিমাল ভার্শন , এক কথায় ডেবিয়ান এর রাস্পবেরি পাই ভার্সন । রাস্পবেরি এর রাস্প ও debian এর বিয়ান এর সমন্বয়ে এই নাম । এ পর্বে আমরা কিছু একেবারেই বেসিক কমান্ড দেখব । সুতরাং সবাই রাস্পবেরি পাই এর টার্মিনাল ওপেন কর , এবং কমান্ড গুলা লিখে প্র্যাকটিস করা শুরু করে দাও।

### FILESYSTEM

**LS**  
ls কমান্ড টি লিস্টিং এর জন্য ব্যাবহার করা হয় । কোন ডিরেক্টরি তে যেয়ে যদি তুমি ls কমান্ড টি লিখ , তাহলে ঐ ডিরেক্টরি তে যা যা আছে তোমাকে সেগুলা দেখাবে । যদি তুমি এটা -l ফ্লাগ এর সাথে লিখ , অর্থাৎ যদি তুমি ls -l কমান্ড টি লিখ তাহলে এটা ডিরেক্টরি তে যা যা আছে সেগুলা সম্পর্কে অতিরিক্ত তথ্য \(permissions, owner, group, size, date and timestamp of last edit\) দিবে । আর যদি কোন ফাইল এর শুরুতে ডট \( . \) থাকে সেগুলা দেখার জন্য তোমাকে -a flag ব্যাবহার করতে হবে ।

![](/assets/saif@saif-PC: ~_005.png)

**CD**  
cd কমান্ডটি ইউজ করা হয় ডিরেক্টরি চেঞ্জ এর জন্য , এর জন্য প্রথমে cd লিখে পরে PATH লিখতে হয় । \(i.e. cd directoryA\) or \(i.e. cd /home/pi/directoryA\) .

**PWD**  
pwd কমান্ড টি present working directory দেখার জন্য ব্যাবহার করা হয়।

**MKDIR**  
নতুন ডিরেক্টরি তৈরিতে mkdir কমান্ড টি ব্যাবহার করা হয় । ধর তুমি একটা directory নামে নতুন একটা ডিরেক্টরি বানাতে চাও , তাহলে তোমাকে টার্মিনাল এ mkdir directory কমান্ড টি লিখলেই হয়ে যাবে ।

**RMDIR**  
কোন ডিরেক্টরি রিমুভ করার জন্য rmdir কমান্ডটি ইউজ করা হয় । কিছুক্ষণ আগে তুমি যে directory নামে একটা ডিরেক্টরি তৈরি করছিলে , এখন যদি ঐ ডিরেক্টরিটি রিমুভ করতে চাও তাহলে টার্মিনাল এ যেয়ে rmdir directory কমান্ডটি লিখলেই ডিরেক্টরি টি রিমুভ হয়ে যাবে । ডিরেক্টরি টি রিমুভ হয়েছে কিনা দেখার জন্য তুমি ls কমান্ড টি লিখে দেখে নাও ।

**RM**  
rm কমান্ড টি অনেক টাই rmdir কমান্ড এর মত । কিন্তু rmdir ইউজ করা হয় ডিরেক্টরি রিমুভ করার জন্য , আর rm কমান্ড টি ইউজ করা হয় ফাইল রিমুভ করার জন্য । ধর , তুমি test.txt নামের একটি ফাইল রিমুভ করতে চাও , তাহলে তুমি টার্মিনাল এ ঐ ডিরেক্টরি তে থাকা অবস্থায় rm test.txt কমান্ড টি লিখলেই ফাইলটি রিমুভ হয়ে যাবে । ফাইলটি রিমুভ হয়েছে কিনা দেখার জন্য তুমি ls কমান্ড টি লিখে দেখে নিতে পার ।

**CP**  
cp কমান্ডটি কোন ডিরেক্টরির ফাইল অন্য ডিরেক্টরি তে কপি পেস্ট এর জন্য ব্যাবহার করা হয় । উদাহরণ সরূপ cp ~/fileA /home/otherUser/ কমান্ডটি তোমার home ডিরেক্টরিতে থাকা fileA নামের ফাইল টিকে, তোমার home ডিরেক্টরির otherUser নামের ডিরেক্টরিতে কপি করবে । আবার \(cp fileA fileB\) কমান্ডটি তোমার একই ডিরেক্টরি তে থাকা fileA এর কন্টেন্ট গুলা fileB তে কপি করবে । সুতরাং cp কমান্ডটি কিছুই না , জাস্ট কপি পেস্ট এর মত আচরণ করে ।

**MV**  
mv কমান্ডটি জাস্ট কোন ফাইল কে মুভ করতে ব্যাবহার করা হয় । cp কমান্ডটি যেমন কপি-পেস্ট এর জন্য ব্যাবহার করা হয় ঠিক তেমনি mv কমান্ডটি কাট-পেস্ট এর জন্য ব্যাবহার করা হয় । উদাহরণ সরূপ mv ~/fileA /home/otherUser/ কমান্ডটি তোমার home ডিরেক্টরিতে থাকা fileA নামের ফাইল টিকে কাট করে, তোমার home ডিরেক্টরির otherUser নামের ডিরেক্টরিতে পেস্ট করবে । আবার \(cp fileA fileB\) কমান্ডটি তোমার একই ডিরেক্টরি তে থাকা fileA এর কন্টেন্ট গুলা কাট করে fileB তে পেস্ট করবে ।

**TOUCH**  
touch কমান্ড টি , জাস্ট ডিরেক্টরি তে থাকা তোমার ফাইল টিকে টাচ করবে , সুতরাং তোমার ফাইল টি time-stamp এর সাথে হালনাগাদ হবে , আর যদি ফাইল টি ডিরেক্টরি তে না থাকে , তাহলে ফাইলটি জাস্ট ক্রিয়েট হবে । যদি ডিরেক্টরি তে test.txt নামের একটা ফাইল ক্রিয়েট করতে চাও তাহলে touch test.txt কমান্ডটি ব্যাবহার করতে পার।

**CAT**  
cat কমান্ডটি কোন ফাইল এর কন্টেন্ট দেখার জন্য ব্যাবহার করা হয়। ধর তুমি test.txt এ ফাইল এ আসলে কি আছে এটা দেখতে চাও , তাহলে তুমি cat test.txt কমান্ডটি দিলে তোমাকে ঐ ফাইল এর কন্টেন্ট গুলা দেখানো হবে। আবার তুমি যদি ঐ ডিরেক্টরি তে থাকা সকল .txt এ ফরম্যাটএর ফাইল গুলাতে কি কন্টেন্ট আছে দেখতে চাও , তাহলে cat \*.txt কমান্ডটি লিখলেই তোমাকে সমস্ত .txt ফরম্যাটএর ফাইল গুলার কন্টেন্ট দেখানো হবে।

**HEAD**  
head কমান্ডটি কোন ফাইল এর শুরু দেখতে ব্যাবহার করা হয় । যদি এমন হয় তোমার কোন ফাইল এর সম্পূর্ণ কন্টেন্ট দেখার প্রয়োজন নাই , শুধু শুরুর টুকু দেখলেই হবে , তখন তুমি head test.txt কমান্ডটি লিখলেই হবে। মজার বেপার হল head কমান্ড টি কোন ফ্লাগ ছাড়া ইউজ করলে তোমাকে ঐ ফাইল এর শুরুর ১০ লাইন দেখানো হবে তুমি যদি আরও বেশি বা কম লাইন দেখতে চাও তাহলে -n ফ্ল্যাগটি ইউজ করতে পার। এটি ব্যাবহার করে তুমি কত গুলা লাইন দেখতে চাও সেটা সেট করে দিতে পারবা ।

**TAIL**  
head কমান্ডটি যেমন কোন ফাইল এর শুরুর কন্টেন্ট গুলা দেখতে ব্যাবহার করা হয়, tail কমান্ডটি টি ঠিক তেমনি শেষের কন্টেন্ট গুলা দেখতে ব্যাবহার করা হয়।

**CHMOD**  
chmod কমান্ডটি মূলত কোন ফাইল এর পারমিশন চেঞ্জ করার জন্য ব্যাবহার করা হয়। এখানে কিছু সিম্বল ব্যাবহার করা হয় , যেমন- u \(ইউজার এর জন্য , যে ইউজার ফাইল এর সত্ত্বাধিকারী\) g \(ফাইল গ্রুপ করার জন্য \) এবং r , w, x \(যথাক্রমে রিড , রাইট এবং এক্সিকিউসন এর জন্য\), আর chmod +x \*filename\* ইউজ করা হয় ফাইল এর এক্সিকিউসন পারমিশন দেওয়ার জন্য।

**SSH**  
SSH মানে হল SECURE SHELL. এটা দিয়ে সিকিউরলি এনক্রিপ্টেড কানেকশন বিল্ড করা যায় । এ নিয়ে পরে বিস্তারিত লেখা হবে ।

**SCP**  
scp কমান্ডটি SSH এর মাধ্যমে এক কম্পিউটারের কোন ফাইল থেকে অন্য কম্পিউটারে কোন ফাইল কপি করার জন্য ব্যাবহার করা হয় । এ নিয়ে পরে SSH নিয়ে লেখা আর্টিকেল এ বিস্তারিত বলা হবে ।

**SUDO**  
sudo কমান্ড টি ইউজ করা হয় , কোন কমান্ড কে superuser হিসেবে রান করার জন্য । কোন কমান্ড অথবা তার একশন এর জন্য যদি পারমিশন না দেওয়া থাকে তাহলে কমান্ড টি লেখার পূর্বে sudo লিখে কমান্ডটি দিলেই রান হবে , তবে সেক্ষেত্রে পাসওয়ার্ড দিতে হতে পারে । sudo কমান্ড ব্যাবহার করার আগে এবেপারে নিশ্চিত হয়ে নেওয়া ভাল , যে তুমি যে কমান্ডটি রান করবা তার জন্য তোমার সিস্টেম এ কোন সমস্যা হবে না।

**UNZIP**  
unzip কমান্ডটি কোন zip ফাইল কে এক্সট্রাকট করার জন্য ব্যাবহার করা হয় । ধরা যাক তোমার ডিরেক্টরি তে একটা file.zip নামের একটা ফাইল কে তুমি এক্সট্রাকট করতে চাচ্ছ, এজন্য তুমি unzip file.zip কমান্ডটি লিখেই করে ফেলতে পারবা ।

**TREE**  
tree কমান্ড টি ব্যাবহার করে তোমার কোন ডিরেক্টরি , এবং ঐ ডিরেক্টরির নিচে যে সাব ডিরেক্টরি আছে সাথে ডিরেক্টরির ফাইল গুলা tree আকারে দেখাবে।

**WGET**  
ওয়েব থেকে কোন কিছু ডিরেক্টলি ডাউনলোড করার জন্য wget কমান্ডটি ব্যাবহার করা হয় ।

**MAN**  
man কমান্ডটি কোন কিছু অথবা কোন কমান্ডএর manual পেজ দেখার জন্য ব্যাবহার করা হয় । ধরা যাক তুমি sudo কমান্ডটি কিভাবে কাজ করে, এর ফ্লাগ ও সিম্বল গুলা কি কি এবং কি কি কাজে ব্যবহার করা হয় , সেজন্য তুমি man sudo কমান্ডটি ইউজ করতে পার।

### NETWORKING

এখন আমরা দেখব নেটওয়ার্কিং এ ব্যাবহার করা হয় , এমন বেসিক কিছু কমান্ড ।

**PING**  
ping কমান্ডটি ব্যাবহার করা হয় কোন হোস্টের সাথে কমিউনিকেশন তৈরি হয়েছে কিনা জানার জন্য । ধর তুমি অন্য কোন একটা কম্পিউটার অথবা কোন নেটওয়ার্ক এ কানেক্ট করছ, এখন কমিনিকেশন হচ্ছে কিনা অথবা কমিনিকেশন স্ট্যাটাসটা আসলে কেমন এটার জন্য ping hostname/hostip লিখলেই তুমি দেখতে পাবা।

**NMAP**  
nmap কমান্ড এর মাধ্যমে আসলে নেটওয়ার্ক মনিটর ও স্ক্যান করা যায় । এটা হোস্টের পোর্ট , হোস্টের অপারেটিং সিস্টেমের তথ্য ও হোস্টের রেঞ্জ রিটার্ন করে । শুধু nmap কমান্ড এর মাধ্যমে এটা ব্যাবহারের অপশনের সাথে সাথে উদাহরণ গুলাও দেখা যায় ।

**HOSTNAME**  
hostname কমান্ডের মাধ্যমে সিস্টেমের হোস্টেনেম বর্তমানে কি আছে সেটা দেখা যায় । যদি হোস্টেনেম চেঞ্জ করতে চাও তাহলে hostname new-host কমান্ডটি লিখতে হবে । আর , অবশ্যই হোস্টেনেম চেঞ্জ করার জন্য সুপারইউজার হিসেবে কমান্ড রান করতে হবে , সেক্ষেত্রে কমান্ড টি লেখার পূর্বে sudo ইউজ করতে হবে। মানে তোমাকে লিখতে হবে sudo hostname new-host

**IFCONFIG**  
ifconfig কমান্ডের মাধ্যমে নেটওয়ার্ক কনফিগারেশন এর বিস্তারিত তথ্য ও কারেন্ট সিস্টেমটা বর্তমানে কোন ইন্টারফেস এ আছে সেটা দেখা যাবে । eth0 অংশে ইথারনেট ইন্টারফেস এডাপ্টার সম্পর্কে তথ্য , lo অংশে লুপবেক ইন্টারফেস সম্পর্কে তথ্য এবং wlan0 অংশে ওয়ারলেস lan সম্পর্কে তথ্য দেখা যাবে ।

প্রাথমিক ভাবে এই বেসিক কমান্ড গুলা জানলেই হবে![](https://www.facebook.com/images/emoji.php/v8/f4c/1/16/1f642.png):\)

